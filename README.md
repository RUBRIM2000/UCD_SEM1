# SPORTS AND TECH
*Het ontwikkelen van een wearable met behulp van een digitale component voor blessure preventie* 

*Groep 13: Milan Berckmoes; Ruben Rimbaut*

19 - 02 - 2024

## Samenvatting

Afgelopen semester verdiepten we ons in OnTracx, een start-up van UGent die met een innovatief concept op de proppen komt rond het revalideren en voorkomen van loopblessures. We definieerden de probleemstelling en zochten constructief naar oplossingen. In dit tussentijds verslag wordt inzicht gegeven in hoe de tot nu toe gevormde concepten en prototypes tot stand kwamen. Het vooraf gedane onderzoek wordt toegelicht en de gemaakte prototypes verduidelijkt.

## Introductie

Wereldwijd zijn er 110 miljoen lopers, waarvan 50 miljoen last heeft van blessures[^1]. Ondanks de vele oplossingen die diverse merken bieden dalen deze cijfers niet, de oplossing moet dus elders gezocht worden. OnTracx komt met een vernieuwende aanpak waarbij de kern van het probleem, volgens hen, centraal staat: het verminderen van de impact op de botten. OnTracx zette ons al voor een groot deel op weg, maar hier en daar zagen wij toch nog enkele valkuilen. 

> "Wereldwijd zijn er 110 miljoen lopers, waarvan 50 miljoen last heeft van blessures."

Wij zullen ons binnen deze designstudie focussen op het uitwerken van de wearable waarin de sensor verwerkt zit en een app voor het visualiseren van de data. Voor de wearable gaan we opzoek naar allerhande methoden waarmee de sensor aan het scheenbeen bevestigd kan worden. Daarbij is het belangrijk dat de sensor niet kan bewegen en dat we tegelijkertijd de doorbloeding van het been niet afsnijden. Voor een nauwkeurige en betrouwbare meting is het cruciaal dat de sensor correct gedragen wordt en dat de gebruiker deze dus ook zelf op een correcte manier kan aanbrengen.

Voor het visualiseren van de data gaan we opzoek naar een gebruiksvriendelijke applicatie waarbij de focus ligt op het revalidatieproces enerzijds en het gemotiveerd houden van de gebruiker anderzijds. Dit laatste zullen we proberen met behulp van gamificatie zodat de gebruiker steeds een doel heeft om naar toe te werken en zichzelf kan vergelijken met andere gebruikers. Op deze manier proberen we het revalidatieproces dragelijker te maken. 


## Methdologie
Het model dat wordt toegepast tijdens dit project is de ‘triple diamond’ van Zendesk. Dit model bestaat uit vier ontwerpfasen: discover, define, develop en deliver. In dit tussentijds rapport wordt er dieper ingegaan op de eerste twee fasen van het model, namelijk de dicovery en de definition fasen.

### Discovery
In de discovery fase zijn we op zoek naar een antwoord op de vraag: ‘Wat is het probleem?’. Er wordt gedivergeerd bij het onderzoeken van het probleem en geconvergeerd bij het definiëren van het probleem. Het uiteindelijke doel is het formuleren van een goede “how can we” waarin de doelgroep en het probleem worden vastgelegd. Om dit te bereiken werden er knowledge templates toegepast en activiteiten uitgevoerd. Een van de templates die uitgevoerd werd, is de innovatrix. Om het probleem te onderzoeken werd er eerst een desktop research en een competitor analysis gedaan om de markt beter te begrijpen. Tot slot werden er user interviews en expert interviews afgenomen om de gebruiker beter te leren kennen. Dit wordt allemaal uitgevoerd door middel van een testing protocol en een rapport achteraf. Een voorbeeld van zo’n testing protocol is een topic guide, die dient om het interview in goede banen te leiden.
Om het probleem te definiëren wordt de informatie die verzameld werd uit de verschillende activiteiten geconvergeerd. De doelgroep wordt bepaald en de belangrijkste inzichten van de gebruikers worden uitgezet in een feasibility/desirability canvas. Uit het marktonderzoek worden de huidige oplossingen en de belangrijkste trends bepaald.
Dit komt allemaal samen in een “how can we” die, zoals gezegd, de doelgroep en het probleem vastlegt.

### Definition
Hierna volgt de definition fase waarin een antwoord gezocht wordt op de vraag: Wat is de oplossing?”. Ook hier wordt er gedivergeerd tijdens de ideation fase en geconvergeerd bij het vormgeven van de oplossing. 
Tijdens de ideation fase worden zo veel mogelijk oplossingen en ideeën bedacht. Dit begint bij een in-class ideation waar a.d.h.v. de lotus blossum ideation verschillende deeloplossingen worden bedacht. Daarna werd er een brainstorm gedaan om de belangrijkste inzichten van het individuele discovery onderzoek samen te leggen.
Tijdens het convergeren wordt er een gebruiksscenario verteld met behulp van een storyboard. Er worden low-fidelity prototypes, concept sketches en wireframes gemaakt om de concepten te testen bij de gebruikers. 


## Discovery
### Doestellingen
Er wordt een antwoord gezocht op de vraag: “Wat is het probleem?”. Het probleem wordt onderzocht met behulp van een desktop research en een competitor analysis. Het doel is om een duidelijk beeld schetsen van welke concurrerende oplossingen/producten er momenteel op de markt zijn. Het onderzoek zal uitwijzen wat de beste features zijn van elk product, de nadelen, prijs etc. Hieruit zal duidelijk worden welke features er absoluut moeten toegevoegd worden aan ons eigen product en welke niet. Het doel van de user en expert interviews is om een inzicht te krijgen in de wensen en noden van de gebruikers, de lopers enerzijds en de kinesitherapeut/arts anderzijds. Op basis van de antwoorden kan er beslist worden wie de doelgroep wordt, welke functies de app/dashboard zeker nodig heeft en aan welke design requirements de wearable moet voldoen. Het uiteindelijke doel is het formuleren van een goede “how can we” waarin de doelgroep en het probleem worden vastgelegd.
### Materiaal & methoden
#### Desktopresearch en competitor analysis
Het onderzoek start bij de desktopresearch en competitor analysis waarbij er gezocht wordt naar welke oplossingen er vandaag al op de markt zijn. Er werd voor de volgende producten gekozen als relevante competitors, dit zijn 7 populaire producten/wearables die je looptechniek kunnen verbeteren:
- **Soul Run Free Bio**
- **Garmin Running Dynamics Pod**
- **ARION Smart Soles**
- **Stryd Pod Shoe Clip**
- **Wahoo Tickr Run HRM**
- **Runscribe Shoe Clip**
- **Sensoria Socks**

De keuze voor de parameters waarop vergeleken wordt is zo veel mogelijk in belang van het project, vandaar dan ook de keuze voor volgende parameters:

- **Mounting**: Hoe de sensor/wearable bevestigd wordt is een van de belangrijkste aspecten van dit project. Dit bepaalt deels de nauwkeurigheid van de verkregen data, anderzijds is het comfort ervan even belangrijk.
- **Best feature**: Het spreekt voor zich dat ieder product uniek is en elk zijn eigen kwaliteiten heeft, vandaar een opsomming van de concurrenten hun beste features.
- **Real-time feedback**: Het doel van dit project is om de loper gezonder te laten lopen aan de hand van real-time feedback, daarom is het interessant om te weten welke concurrenten deze optie voorzien en hoe de feedback aan de gebruiker wordt gegeven.
- **App**: Het al dan niet voorzien van een specifieke app om de verkregen data op te tonen is een pluspunt voor de gebruiker.
- **Cons**: Elk product heeft ook zijn mindere punten, dit zijn opportuniteiten om je eigen product te differentiëren en te benadrukken wat jouw product beter doet.
- **Price**: De prijs van concurrerende producten kan deels bepalen hoe je je eigen product prijst, anderzijds kun je een inzicht krijgen in de kostenstructuur en de winstmarges van de concurrentie.

#### User en expertinterviews
Er werden 3 interviews afgenomen waarvan 2 expertinterviews met een kinesitherapeut en 1 userinterview met een professionele wielrenner die buiten het wielerseizoen regelmatig gaat lopen. De interviews duren tussen de 30 en 45 minuten en werden afgenomen bij de gebruiker thuis en in de praktijken van de kinesitherapeuten. De interviews werden voorbereid door het opstellen van een protocol, een topic guide. Hierin staan de onderwerpen en bijhorende vragen die aan bod gekomen zijn tijdens de interviews. Alle interviews zijn opgenomen (met toestemming) en kunnen voorgelegd worden indien nodig. Met behulp van deze interviews hoopt men een antwoord te krijgen op volgende onderzoeksvragen:

- Welke doelgroepen worden er het vaakst geconfronteerd met blessures?
- Welke behandeling- en opvolgingsmethoden worden er vandaag toegepast?
- Wat zijn de tekortkomingen vandaag qua data en welke functies zouden nodig zijn voor een goede revalidatie-opvolging?
- Welke functies zijn er nodig om de loper gemotiveerd te houden (gamification)?
- Welke feedbacksystemen zijn er mogelijk?

### Resultaten
#### Desktopresearch en competitor analysis
De resultaten van de competitor analysis zijn te zien in tabel 1. We kunnen zien dat de manier van bevestiging vaak verschilt alsook de beste features van de producten. Vier van de zeven producten beschikken over real-time feedback, wat vaak gepaard gaat met het te frequent geven van feedback. Ook moeten deze producten gekoppeld worden aan een sporthorloge of een smartphone om ze te kunnen gebruiken. De prijzen zijn zeer uiteenlopend, gaande van 55 euro voor een product met basisfeatures tot 556 euro voor een product waarbij een analyse in een lab zit inbegrepen. Voor meer uitleg over deze benchmarkanalyse wordt verwezen naar het protocol[^2] en het rapport[^3].

| ***Name***  | ***Product Type*** | ***Mounting*** | ***Best Feature*** | ***Real-time feedback*** | ***App***| ***Cons*** | ***Price (€)*** |
| ------------- | ------------- | ----------- | ---------------- | ------------------------ | ---- | -------- | ------------- |
| **Soul Run Free Bio**  | Lightweight bluetooth headphones  | Ears | Good sound quality | Yes | Yes | Too much interruptions/feedback | 150 |
| **Garmin Running Dynamics Pod**  | Form-tracking pod  | Clipped onto belt of shorts | Long battery life | No | Yes | Needed to pair with Garmin watch | 69 |
| **Arion Smart Soles**  | Smart insole  | In your shoe | Live heatmap visualization of feet striking | Yes | Yes | Too much interruptions/feedback | 261 |
| **Stryd Pod Shoe Clip**  | Shoe clip full of sensors  | Clipped to your shoelaces | Long battery life | No | Yes | Needed to be paired with watch/phone | 269 |
| **Wahoo Tickr Run HRM**  | Heart Rate monitor  | Around your chest | Compatible with running apps | No | No | Very basic running analysis | 55 |
| **Runscribe Shoe Clip** | Shoe clip full of sensors  | Clipped to your shoelaces | A lot of data | Yes | Yes | Expensive | 556 |
| **Sensoria Socks**  | Smart socks  | On your feet | Personalizing your run (feedback,…) | Yes | Yes | Phone needed to view live data | 278 |

#### User en expertinterviews
Uit de interviews blijkt dat de meeste blessures voorkomen bij recreatieve sporters van boven de 50 jaar. Deze sporters willen te snel en te veel lopen, terwijl ze dit niet meer aankunnen. De huidige behandelingsmethoden beginnen bij hands-on therapie, gevolgd door een rustige opbouw waarbij geluisterd wordt naar het lichaam. Indien er geen klachten zijn, kan de intensiteit verhoogd worden. De opvolging gebeurt bij beide kinesitherapeuten a.d.h.v. een app waar ze gepersonaliseerde oefeningen meegeven met de patiënt. Nadeel is dat er niet gecontroleerd kan worden of de oefening juist is uitgevoerd. De combinatie van subjectieve data en objectieve data (stapgrootte, links-rechts verschil, trunk sway en belasting) is het meest interessant voor de opvolging. Dit zou vooral handig zijn als deze gegevens gestructureerd (in de vorm van grafieken of dergelijke) worden weergegeven in het dashboard en gelinkt zijn aan het patiëntendossier. 
Om de loper gemotiveerd te houden is het delen en het kunnen vergelijken van activiteiten met vrienden een grote meerwaarde, al is de motivatie om een gezonde levensstijl na te streven even belangrijk. De gebruiker gaf aan dat hij voorstander is van een ‘voice coach’ om feedback te geven tijdens het lopen, al moet de frequentie ervan instelbaar zijn. 
Zowel de gebruiker als een van de twee kinesisten gaven aan 300 tot 400 euro te willen betalen voor een product die de belasting meet inclusief de app, zolang dit compatibel is met een sporthorloge. Ook bij de interviews wordt verwezen naar de protocols[^4] [^5] en rapporten[^6] [^7].

![Feasibility-Desireability canvas](https://github.com/RUBRIM2000/UCD_SEM1/assets/125655509/dabddc06-f363-4db2-87e4-13b98e4c8909)


### Conclusies & implicaties
Na het gedane onderzoek kunnen verschillende conclusies getrokken worden die van belang zijn voor het project. Zo zal ons product de beste features van de concurrerende producten moeten integreren en zal de prijs rond de 300 euro moeten bedragen om competitief te zijn. De interviews en de competitor analysis onderstrepen dat het personaliseren van de feedback en de compatibiliteit met een sporthorloge een paar van dé belangrijkste eisen zijn. 

## Definition

### Doestellingen
Vervolgens gaan we opzoek naar een antwoord op de vraag “Wat is de oplossing?”. Hierbij richten we ons opnieuw op de wearable, die onmisbaar is voor een goede werking van de app. Voor de wearable zullen we gericht onderzoek doen naar methoden en concepten zodat de gebruiker telkens de band perfect kan aanspannen rond het been. Dit zal in grote mate bepalen of de sensor op zijn plaats blijft zitten of niet. Naast dit hoofddoel zullen we opzoek gaan naar hoe we de band zelf kunnen modificeren om de grip op het been nog te versterken.
Voor zowel de app als het dashboard is onderzoek uitgevoerd naar de eisen en wensen van zowel de gebruikers als de professionelen. In deze fase zullen we prototypes maken en testen om tot een goede oplossing te komen.

### Materiaal & methoden
#### Storyboard
Vooraleer we begonnen met het maken van prototypes, was het essentieel om dieper in te gaan op de vraag “Wat is de oplossing”. Hiervoor zijn we teruggegaan naar de kern van de zaak: wie is de gebruiker en hoe komt deze terecht bij ons product. 
Uit de prijs van het product en de interviews kunnen we concluderen dat sporters de sensor niet zullen dragen tenzij ze kampen met blessures. Het verhaal begint meestal met een geblesseerd persoon die bij de kinesitherapeut gaat voor revalidatie. Om ons product dus bij de gebruiker te introduceren, zullen we moeten focussen op kinesisten. Voor hen is het belangrijk dat de wearable goed werkt en dat het professioneel dashboard een meerwaarde biedt. Een ander deel van de gebruikers zal bij ons product terechtkomen via mond-tot-mondreclame, om zo toekomstige blessures te vermijden. Voor deze doelgroep is het belangrijk dat de wearable zelfstandig (zonder uitleg van een kinesitherapeut) en correct kan worden aangespannen en dat anderzijds de app gebruiksvriendelijk is.

![storyboard_finaal](https://github.com/RUBRIM2000/UCD_SEM1/assets/125655509/47c9790b-1542-4155-a509-7ab265db5837)


#### Brainstorm
Vervolgens werd gebruikgemaakt van een brainstormsessie om alle mogelijke problemen in kaart te brengen. Hierna zijn we opzoek gegaan naar mogelijke concepten en de bijhorende design requirements. Als resultaat werd een uitgebreid brainstormdiagram bekomen dat ons een goed inzicht geeft in hoe we een oplossing kunnen bieden. De pdf van de Miro map kan hier[^8] te zien zijn.

#### Materialen 
Om de prototypes te vervaardigen werd voornamelijk gebruikgemaakt van afvalmaterialen en 3D printing. Beide waren ruimschoots beschikbaar tijdens het prototypingproces. Omdat we voor de wearable een band dienen te ontwerpen die rond het been past, zullen textieloverschotten gebruikt worden.
Voor het prototypen van de app zullen Figma en Protopie de tools zijn waarmee we een zo realistisch mogelijk beeld van het concept schetsen.


### Resultaten
#### De wearable
Voor de wearable lag de focus, zoals eerder vermeld, op een systeem waarmee de gebruiker de scheenband op een correcte wijze aanspant. Bij een te lage spanning zal de band loskomen, bij een te hoge wordt de doorbloeding afgesneden. Niet alle scheenbenen hebben dezelfde omtrek en dus moet de band instelbaar zijn. De eenvoudigste manier om dit te bereiken is via het onderstaande systeem. 

![wearable prototype](https://github.com/RUBRIM2000/UCD_SEM1/assets/125655509/a4ff886a-6532-4768-959d-54d63d991bb7)

Op deze manier is de spanning echter moeilijk correct in te stellen, de gebruiker kan zonder ervaring nooit de correcte spanning instellen. Om dit te verhelpen zullen we de niet-rekbare velcro strip vervangen door een elastische band. De manier om de band aan te spannen en deze te bevestigen blijft gelijk. Door deze aanpassing zal de gebruiker minder snel fouten maken bij het aanspannen. Het wordt pas nauwkeurig wanneer we een maatstaf te hanteren. Hiervoor ontwikkelden we een nieuw concept dat werkt aan de hand van 2 indicatielijnen op de band. Over de band wordt een plaatje geschoven met 2 gleuven in. Het is de bedoeling dat men de band verder aanspant tot de 2 indicatielijnen (in het rood weergegeven) uitlijnen met de voorziene gleuven. Wanneer de lijnen niet overeenkomen met de gleuven zal de band ofwel te zacht ofwel te hard aangespannen zijn.

![wearable spansysteem](https://github.com/RUBRIM2000/UCD_SEM1/assets/125655509/5ff18044-4918-4e5e-b6ae-01e86bd3b6bd)

#### De app
Met behulp van Figma en Protopie werd een eerste versie van de app ontworpen. Hierbij werd vooral gezocht naar een gebruiksvriendelijk UX/UI design. Voorlopig bestaat de app uit de volgende 5 tabbladen: Home, Rehab, Record, Challenges en Profile. Bij elk van deze tabbladen werd een voorlopige lay-out toegevoegd. In het ‘Home’ tabblad zal je de activiteiten en stories van je vrienden kunnen zien en in het ‘Rehab’ tabblad worden oefeningen weergegeven die de kinesitherapeut voorziet voor de patiënt. Vervolgens vind men in het ‘Record’ tabblad de optie om een activiteit op te nemen, hier zal de live belasting en nog enkele andere gegevens te zien zijn. In het tabblad ‘Challenges’ zal men verschillende functies te zien krijgen omtrent gamification, zoals rankings en persoonlijke records. Dit met als doel de loper gemotiveerd te houden. Tot slot is er nog het ‘Profile’ tabblad, hier zal de gebruiker zijn eigen activiteiten kunnen bestuderen. Een kleine preview van de app kan hier[^9] te zien zijn.

### Conclusies & implicaties
#### De wearable
Na het prototypen werd dit systeem uiteraard getest. We lieten 10 respondenten de op pagina 10 afgebeelde afbeelding zien en vroegen aan de hand hiervan om de scheenband correct aan te doen en deze op te spannen. De resultaten zijn veel belovend aangezien er maar 1 van de 5 deelnemers bijkomende uitleg nodig had, alle andere deelnemers hadden voldoende aan het bekijken van de instructie afbeelding om de band correct aan te doen.

#### De app
Vanwege de beperkte functionaliteit kon de app voorlopig nog niet getest worden. Voor de opbouw van de app werd gekeken naar relevante benchmarks zoals Strava en Garmin Connect. We hebben geprobeerd de app zo vertrouwd en eenvoudig mogelijk op te bouwen, zonder afbraak te doen aan mogelijkheden. We kunnen dus vermoeden dat de UX vrij positief ervaren zal worden. Verdere uitwerking en bijkomende testen zullen hier volgend semester meer duidelijkheid over scheppen.

## Develop 1
### Doelstellingen
Tijdens de develop fase wordt er een antwoord gezocht op de vraag: 'Hoe moet de oplossing eruit zien?'. Dit gebeurt aan de hand van 3 develop fasen waarbij gefocust wordt op: 'Human Body', 'Human Mind' en 'Human Senses'. Bij developfase 1 wordt er gekeken naar de 'Human Body' en er zal met behulp van gebruikerstesten en een anthropometrische analyse gezocht worden naar optimalisaties op vlak van fysieke ergonomie. Tijdens deze fase zullen we testen op de grootte van de wearable en de manier waarop deze gesloten en aangespannen wordt. Op basis van de antwoorden van de gebruikers wordt het ontwerp aangepast en verbeterd.
### Materiaal en methoden
#### Anthropometrische analyse
Bij de anthropometrische analyse werd er gekeken naar de belangrijkste maten voor het ontwerpen van de wearable. Blijkt dat voor onze challenge enkel de omtrek van het scheenbeen van belang is.
### Resultaten
### Conclusies en implicaties

## Bill of materials
Het fysiek uitwerken van prototypes zal vooral gebeuren bij de uitwerking van de wearable. Hiervoor werden volgende materialen gebruikt:

- **PLA**: kunststof gebruikt voor het 3D printen van prototypes

- **TPU**: elastogeen gebruikt voor het 3D pinten van prototypes

- **Polyester**: een textielsoort die werd gebruikt bij het prototypen van een band.

- **Nylon**: textiel dat verwerkt zit in een band voor rond het been. 


## Kritische reflectie
We kijken voornamelijk met een positief gevoel terug op afgelopen semester. Na de concept pitch werden we als groep samengesteld. Hierbij bleek meteen dat we dezelfde visie hadden op waar de problemen lagen en hoe deze op te lossen. Aan de hand van een constructieve brainstorm die vooraf reeds beschreven werd konden we aan de slag met het prototypen. Bij het prototypen focuste Ruben op het maken van de wearable en Milan op het ontwerpen van de app, uiteraard gebeurde alles in onderling overleg. 

Wanneer we de prototypes evalueren zijn er nog enkele opmerkingen te benoem, beginnende bij de wearable. Na het testen bleek dat het concept wel duidelijk was, maar de gebruiksvriendelijkheid was nog niet optimaal. Het plaatje dat over de band geschoven zit kon zich verplaatsen, wat het aanspannen niet eenvoudig maakte, dit probleem is intussen opgelost. Toch blijven er problemen met de gebruiksvriendelijkheid van de band. De zichtbaarheid van de indicatiestrepen is nog niet optimaal en de band spant nog niet exact op zoals we dit zouden willen. 

Voor de app werden nog geen UX testen uitgevoerd, dit is iets wat volgend semester zeker op de planning staat. We konden intussen wel een realistisch beeld schetsen van hoe onze app er uit zal zien, wat op zich al een grote stap in de juiste richting is. 

Met zicht op volgend semester kunnen we nu al enkele dingen op de planning zetten: het testen,  verder uitwerken en verbeteren van reeds gemaakte prototypes, het analyseren van UX testen en leren uit de verkregen feedback en tot slot verder focussen op nog vastgestelde problemen. Het doel is om volgend semester ook een app te voorzien voor de professionelen. We hadden het er eerder al over dat de focus voor het verkopen van dit product lag bij kinesitherapeuten. Een groot deel van ons vooronderzoek werd ook bij hen gevoerd. We willen een interface creëren die duidelijk maak hoe wij het dashboard voor de kinesisten zouden vormgeven.

Als laatste willen we verder focussen op de live feedback, een 4de key component dat opnieuw sterk afhankelijk is van het dashboard. Ook naar dit thema werd reeds onderzoek gedaan en zijn er al concept ideeën. Prototypes maken en de concepten testen stond dit semester echter nog niet op de planning maar wordt zeker een van de doelen komend semester.


## Bronnen
- Etienne, S. (2018, 22 september). Soul Run Free Pro Bio Review: A running coach in your headphones. The Verge. Geraadpleegd op 6 november 2023, van https://www.theverge.com/2018/9/22/17886692/soul-run-free-pro-bio-earbuds-review 
- Molina, A. (2019, 15 april). Soul Electronics Run Free Pro Bio review - SoundGuys. SoundGuys. Geraadpleegd op 6 november 2023, van https://www.soundguys.com/soul-run-free-pro-bio-review-21587/ 
- Garmin. (z.d.). Hardloopdynamieksensor | Garmin. Garmin. Geraadpleegd op 6 november 2023, van https://www.garmin.com/nl-BE/p/561205 
- Home | ARION. (z.d.). Geraadpleegd op 6 november 2023, van https://www.arion.run/- Stryd | Run with Power | Stryd (Europe). (z.d.). Stryd (Europe). Geraadpleegd op 6 november 2023, van https://www.stryd.com/eu/en 
- von Waldthausen, D. (2020, 22 januari). RUNVI - YOUR ADVANCED DIGITAL RUNNING COACH. Kickstarter. Geraadpleegd op 6 november 2023, van https://www.kickstarter.com/projects/runvi/runvi-the-worlds-most-advanced-digital-running-coa
- TICKR X Chest Heart Rate Monitor. (z.d.). Wahoo Fitness. Geraadpleegd op 6 november 2023, van https://eu.wahoofitness.com/devices/heart-rate-monitors/tickr-x-buy 
- RunScribe. (2023, 31 oktober). RunScribe - Wearable IMU - GAIT analysis. Geraadpleegd op 6 november 2023, van https://runscribe.com/ 
- Sensoria home page. (z.d.). Geraadpleegd op 6 november 2023, van https://www.sensoriafitness.com/
- Alger, K. (2018, 21 september). 5 of the best form-fixing gadgets to improve your running efficiency and technique. Runner’s World. Geraadpleegd op 6 november 2023, van https://www.runnersworld.com/uk/a776422/best-form-fixing-gadgets-to-improve-your-running-efficiency-and-technique/ 
- George, L. (2019, 17 oktober). 7 running wearables that will transform the way you move. 20 Fit. Geraadpleegd op 6 november 2023, van https://shapescale.com/blog/fitness-gear/7-running-wearables-transform/ 


## Bijlagen
[^1]: Uit presentatie Kristof de Mey
[^2]: https://drive.google.com/file/d/1wHGh7CsQYgv2biXCs35QFxxe1GM6f_Dv/view?usp=drive_link
[^3]: https://drive.google.com/file/d/1jjlTNJBltOpXLYm31RzHXCOjIFAlKGUQ/view?usp=drive_link
[^4]: https://drive.google.com/file/d/1m1I5E_-V09NOw_wSy9RsEpCx_DURTtM5/view?usp=drive_link
[^5]: https://drive.google.com/file/d/1PUERY7WOe_0lMdr5ibPD2JiIq6wNtUD2/view?usp=drive_link
[^6]: https://drive.google.com/file/d/1AH3_2Y1O2Cm2qCNJkhiGDWLtq_c95EFd/view?usp=drive_link
[^7]: https://drive.google.com/file/d/17NUr8E6auOlrrevVlJ7KdzkwKCOv1vjS/view?usp=drive_link
[^8]: https://drive.google.com/file/d/1b5-SRC9vry1JRoN5dqAmx1vkEeve9sD-/view?usp=drive_link
[^9]: https://drive.google.com/file/d/1jTKgjvxYkYNi-f5WWU74D0cT7gXYSWQz/view?usp=drive_link
